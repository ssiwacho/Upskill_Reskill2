---
bg_image: images/backgrounds/page-title.jpg
description: "หลักสูตรการคิดออกแบบ โค้ชชิ่ง และการออกแบบชั้นเรียนนวัตกรรม เพื่อสร้างและยกระดับทักษะการทำงานของบุคลากรทางการศึกษาสำหรับการเรียนรู้ออนไลน์และออฟไลน์ (รุ่นที่ 2)"
draft: false
title: Our Courses
---


### หลักสูตรการคิดออกแบบ โค้ชชิ่ง และการออกแบบชั้นเรียนนวัตกรรม เพื่อสร้างและยกระดับทักษะการทำงานของบุคลากรทางการศึกษาสำหรับการเรียนรู้ออนไลน์และออฟไลน์ (รุ่นที่ 2)

โลกสมัยใหม่ในยุคดิจิทัลทำให้การจัดการเรียนการสอนจะต้องมีการปรับตัวอย่างมากมาย เนื่องจากความก้าวหน้าทางเทคโนโลยีคอมพิวเตอร์ หรือเทคโนโลยีการสื่อสารเข้ามามีผลกระทบต่อการเรียนรู้ของผู้เรียนในยุคนี้ ดังนั้น ครูจำเป็นต้องปรับเปลี่ยนแนวคิดและวิธีการทำงานในการจัดการเรียนการสอนที่ต่างจากอดีต

### วัตถุประสงค์ของหลักสูตร

โครงการนี้มีวัตถุประสงค์ปลายทางเพื่อพัฒนาหลักสูตร “การคิดออกแบบ การโค้ชชิ่ง และการออกแบบชั้นเรียนนวัตกรรม” เพื่อสร้างและยกระดับทักษะการทำงานของบุคลากรทางการศึกษาเพื่อพัฒนาห้องเรียนแบบออนไลน์และออฟไลน์ในโรงเรียน โดยมีวัตถุประสงค์เฉพาะดังต่อไปนี้

1.เพื่อสร้างทักษะใหม่ของการปฏิบัติงาน (reskill) ด้านการคิดออกแบบและการโค้ชชิ่งแก่บุคลากรทางการศึกษาเพื่อส่งเสริมการปฏิบัติงานในวิชาชีพครู

2.เพื่อยกระดับ (upskill) สมรรถนะทางวิชาชีพของนิสิตฝึกสอน/ครูในโรงเรียนเป็นครูรุ่นใหม่ให้มีทักษะการออกแบบชั้นเรียนนวัตกรรมทั้งแบบชั้นเรียนออนไลน์และออฟไลน์ที่เหมาะสมกับการเรียนรู้ยุคเทคโนโลยีดิจิทัลโดยใช้การคิดออกแบบและการโค้ชชิ่งเพื่อสร้างประสบการณ์การเรียนรู้ที่สร้างสรรค์แก่ผู้เรียน


### วันที่เรียน

เรียนทุกวันศุกร์ เวลา 18:00 - 21:00 น.


### เกี่ยวกับหลักสูตร

หลักสูตรนี้เป็นหลักสูตรฝึกอบรมแบบ on-the-job-training เทียบเท่า 9 หน่วยกิต แบ่งเป็นภาคทฤษฎีและภาคปฏิบัติ คิดเป็นสัดส่วน ทฤษฎี : ปฏิบัติ = 3 : 6 หน่วยกิต จำนวนชั่วโมงเรียนและปฏิบัติรวมทั้งหมด 315 ชั่วโมง ประกอบด้วย

1.การเรียนรู้ทั้งภาคทฤษฎีและภาคปฏิบัติจำนวน 6 โมดูล ในระยะเวลา 4 เดือน นับจากเดือนกรกฎาคม-สิงหาคม 2564

2.จำนวนเวลาเรียนภาคทฤษฎีคิดเป็น 30% ของเวลาเรียนทั้งหมด คือ 45 ชั่วโมง กำหนดเวลาเรียน 15 สัปดาห์ เรียนสัปดาห์ละครั้ง ครั้งละ 3 ชั่วโมง

3.โมดูลที่ 6 เป็นโมดูลภาคปฏิบัติในโรงเรียน เน้นการนำหลักการและทฤษฎีไปปรับใช้ในการดำเนินงานร่วมกันระหว่างโค้ชที่เป็นอาจารย์นิเทศก์จากคณะครุศาสตร์/ศึกษาศาสตร์ ครูพี่เลี้ยงในโรงเรียน กับนิสิต/นักศึกษาฝึกสอน หรือระหว่างศึกษานิเทศก์กับครูในโรงเรียน คิดเป็น 70% ของเวลาเรียนตามหลักสูตร คือ 270 ชั่วโมง สัปดาห์ละ 18 ชั่วโมง เป็นเวลา 15 สัปดาห์ของการปฏิบัติการด้านการนิเทศการจัดการเรียนการสอนของนิสิตฝึกประสบการณ์วิชาชีพหรือครูใหม่ในโรงเรียน หรือการทำงานระหว่างศึกษานิเทศก์กับครูในโรงเรียน

### เงื่อนไขสำหรับผู้เข้าร่วมอบรม

1.เป็นผู้ประกอบวิชาชีพครูในโรงเรียนหรือเป็นอาจารย์ในคณะครุศาสตร์/ศึกษาศาสตร์

2.มีประสบการณ์ในการสอนประมาณ 2 ปีขึ้นไป



### เนื้อหารายสัปดาห์

* สัปดาห์ที่ 1 : หลักการโค้ชชิ่งเชิงสร้างสรรค์  โดย ดร.พงศ์ปณต พัสระ

* สัปดาห์ที่ 2 : กระบวนการโค้ชชิ่ง และการให้ข้อมูลป้อนกลับ โดย ดร.พงศ์ปณต พัสระ

* สัปดาห์ที่ 3 : Design Thinking โดย รศ.ดร.ศจีมาจ ณ วิเชียร

* สัปดาห์ที่ 4 : Innovative Teaching โดย อ.ธงชัย โรจน์กังสดาล

* สัปดาห์ที่ 5 : Research for innovative classroom using design thinking โดย ศ.ดร.สุวิมล ว่องวาณิช

* สัปดาห์ที่ 6 : Infographic and Storytelling โดย อ.ฐิติวุฒิ นันทิภาคย์หิรัญ

* สัปดาห์ที่ 7 : Presentation Techniques and Tools โดย ผศ.ดร.อภิสักก์ สินธุภัค

* สัปดาห์ที่ 8 : Digital tools for innovative classroom โดย อ.ดร.ชุติวัฒน์ สุวัตถิพงศ์

* สัปดาห์ที่ 9 : Virtual classroom โดย ผศ.ดร.บุญชู บุญลิขิตศิริ

* สัปดาห์ที่ 10 : Digital assessment tool and feedback โดย อ.ดร.ชยุตม์ ภิรมย์สมบัติ

* สัปดาห์ที่ 11 : Classroom Discourse กับการส่งเสริมชั้นเรียนนวัตกรรม โดย อ.ดร.ชยุตม์ ภิรมย์สมบัติ

* สัปดาห์ที่ 12 : Neuroscience (Cognitive Load) and Innovative Classroom โดย รศ.ดร.ภัทราวดี มากมี

* สัปดาห์ที่ 13 : UDL: Universal Design for Learning โดย อ.ดร.วาทินี อมรไพศาลเลิศ

* สัปดาห์ที่ 14 : Class Presentation โดย ทีมบริหารหลักสูตร

* สัปดาห์ที่ 15 : การทดสอบความรู้หลังเรียน และปิดโครงการ โดย ทีมบริหารหลักสูตร

